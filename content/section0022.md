---
{}
---

## MILENCI  

Na jižních domcích, na domcích z kamene  
jsme viděli věnečky květin růst,  
hlavu jsi složila tak blízko vedle mne,  
ústa máš blízko, tak blízko mých úst.  

Měsíční paprsek dnes příliš velký je,  
by naším objetím moh proplést svůj vlas,  
však celý svět bez mezí dnes dosti malý je,  
aby moh ležeti uprostřed nás.  

Na srdci milenců řve fabrik siréna,  
do tiché noci polnice zní,  
když ruka má za tebou odchází, milená,  
sta věcí hranatých tiskne se k ní.  

Sta věcí hranatých z krve a kamení,  
sta bludných balvanů, v něž zaklet je květ.  
Věříš, že pěst má je ve věnce promění?  
Počkáš, — až s tebou obejmu svět?
