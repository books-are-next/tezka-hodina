<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">OČI</h2>

  <h4 class="sigilNotInTOC" id="heading_id_3">(Malíři O. Lasákovi)</h4>

  <p>Nejširší moře lidské oči jsou,<br />
  celý svět na sobě unesou,<br />
  celý svět v tisíci lodích po jejich hladině pluje:<br />
  hvězdy, květiny, ptáci, města, fabriky, lidé,<br />
  všechno, co bylo, všechno, co tu je,<br />
  všechno, co přijde.<br /></p>

  <p>Viděl jsem věci šťastné a líbezné,<br />
  jež pro vzdušnost nikdy neztroskotaly.<br />
  Viděl jsem hvězdy a květiny, viděl jsem ptáky,<br />
  když před zimou do krajin jižních přelétali,<br />
  to byly lodě nákladů lehkých, štíhlého boku a labutí šíje,<br />
  jež do očí šťastně vždy veplují a šťastně přeplují je,<br />
  to bylas i ty, milenko s bílým plachtovím,<br />
  přišlas a odešlas, — viděl jsem tě<br />
  a už tě neuvidím.<br /></p>

  <p>Však znám také věci těžké a nejtěžší,<br />
  jež marně vypluly na cestu k ráji,<br />
  znám nemocnice a předměstí, lidi, které bůh netěší,<br />
  znám koráby z olova, které vždy ztroskotají.<br />
  Znám lodníka, který se nesměje,<br />
  vraky, vězně a galeje,<br />
  jež tíhou svých břemen se rozpraskly v půli<br />
  a do očí vpluly mi, aby v nich utonuly.<br /></p>

  <p>Nejhlubší moře lidské oči jsou,<br />
  dnem svým až k srdci dosáhnou.<br />
  Co v očích ztroskotá, k srdci se propadne,<br />
  do srdce zaroste a srdce ovládne,<br />
  aby v něm hluboko kotvilo<br />
  v jiné a strašlivé kráse,<br />
  jež ze všech krás světa nejsilnější je,<br />
  protože nelaská,<br />
  ale nabije<br />
  všechny tvé smysly nesmělé<br />
  střelami ohně a ocele.<br />
  &nbsp;<br /></p>
</body>
</html>
