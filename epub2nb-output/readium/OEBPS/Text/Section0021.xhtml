<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">ODJEZD<br /></h2>

  <p>Krajina okolo nádraží<br />
  každý vlak do dálky odváží<br />
  a proto ta krajina v očích svých chová<br />
  bludný žal cizince bez domova.<br /></p>

  <p>Z vysoké stanice ve skalách nad přístavem<br />
  odjedu také a proto smuten jsem.<br />
  Možná, že na dně kufříčku<br />
  moře mám schováno v lastuře,<br />
  možná, že v růžích dvou červených<br />
  lásku mám schovanou nahoře,<br />
  kdybych však v tento čas je uchopiti chtěl,<br />
  tož bych je nespatřil, tož bych je nenašel.<br /></p>

  <p>Bakarské nádraží,<br />
  vlak ještě nepřijel, — noc mě už odváží<br />
  v černých svých vagónech, jimiž hvězdy v pochod tlukou.<br />
  Nelíbej, milenko, toho, kdo tu už není!<br />
  Ve chvílích loučení jsme dávno rozloučeni<br />
  a ten, kdo sbohem dává, — nedosahuje rukou.<br />
  &nbsp;<br /></p>
</body>
</html>
