<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">MILENCI<br /></h2>

  <p>Na jižních domcích, na domcích z kamene<br />
  jsme viděli věnečky květin růst,<br />
  hlavu jsi složila tak blízko vedle mne,<br />
  ústa máš blízko, tak blízko mých úst.<br /></p>

  <p>Měsíční paprsek dnes příliš velký je,<br />
  by naším objetím moh proplést svůj vlas,<br />
  však celý svět bez mezí dnes dosti malý je,<br />
  aby moh ležeti uprostřed nás.<br /></p>

  <p>Na srdci milenců řve fabrik siréna,<br />
  do tiché noci polnice zní,<br />
  když ruka má za tebou odchází, milená,<br />
  sta věcí hranatých tiskne se k ní.<br /></p>

  <p>Sta věcí hranatých z krve a kamení,<br />
  sta bludných balvanů, v něž zaklet je květ.<br />
  Věříš, že pěst má je ve věnce promění?<br />
  Počkáš, — až s tebou obejmu svět?<br />
  &nbsp;<br /></p>
</body>
</html>
