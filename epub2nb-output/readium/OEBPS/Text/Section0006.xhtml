<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">ČEPOBITÍ<br /></h2>

  <p>Trubači troubili čepobití<br />
  v kasárnách za městem,<br />
  já se svoji milou ležel jsem<br />
  na bílé posteli.<br /></p>

  <p>Na bílé posteli v pokoji,<br />
  dnes už nikdo se milovat nebojí,<br />
  zatím co za oknem v černé ulici<br />
  krvácí<br />
  zamilovaní vojáci,<br />
  do srdce střelení polnicí,<br />
  ranění příkazem táhlého čepobití.<br /></p>

  <p>Řek bys, že války tu není,<br />
  a přece je to volání k boji největší a každodenní,<br />
  když se musíš se svou láskou rozloučiti,<br />
  vojáku,<br />
  ať kvete ti u mozolných prsů nebo ve zraku<br />
  služek, šiček, holek z fabriky,<br />
  milenek.<br /></p>

  <p>Na kasárenském dvoře<br />
  dva trubači stojí,<br />
  všechny muže volají k boji<br />
  a já také mužem jsem.<br />
  Od tvých prsů a očí musím odejíti<br />
  na rozkaz velkého čepobití.<br /></p>

  <p>Odešel jsem od tebe,<br />
  sladká milenko,<br />
  vracím se k tobě,<br />
  ženo člověka.<br />
  Ty jiná jsi a já jsem jinačí,<br />
  zcela jinak se budeme milovati.<br />
  Podoben vojáku trubači<br />
  na ústa si tě položím jako kovovou polnici,<br />
  z lásky a tónů vystavím do polí silnici<br />
  běžící světem na všechny strany,<br />
  aby vojáci, služky, mládenci a panny,<br />
  všichni, kdo se rádi mají a jsou rozloučeni,<br />
  po naší silnici mohli si naproti jíti<br />
  dle srdce svého.<br /></p>

  <p>&nbsp;<br />
  <br /></p>
</body>
</html>
