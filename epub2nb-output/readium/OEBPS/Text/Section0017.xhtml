<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">DŮM V NOCI<br /></h2>

  <p>Uprostřed noci stojí dům,<br />
  šedesát oken propadlo snům,<br />
  šedesát oken, jen jedno ne,<br />
  okénko v podkroví vsazené,<br />
  za ním dva milenci sedí,<br />
  ruce si tisknou, v oči si hledí,<br />
  veliká světla rozžíhají.<br /></p>

  <p>Tenkráte za okny ostatními,<br />
  co ze tmy a zimy jdou do tmy a zimy,<br />
  lidé to uviděli.<br />
  Rozbitá těla nechali na posteli,<br />
  tichounce vstali<br />
  a na cestu se dali.<br /></p>

  <p>Zádušní uhlíř z podsklepí<br />
  a domovnice,<br />
  švadlenka, která hektickým ruměncem<br />
  prošívá bledá svá líce,<br />
  úředník smutný, jenž v zimě ztratil svou ženu,<br />
  opilec z prvního patra, šest dětí ze suterénu,<br />
  dělníci z Ringhoferovky, olejem pomazáni,<br />
  ženy s vyschlými prsy, bezdětná paní,<br />
  všechny ty partaje bídy a kamení,<br />
  všichni ti mrtví a ranění<br />
  v zástupu bledém tajíce dech,<br />
  stoupají vzhůru po schodech<br />
  a po černé chodbě vzdušně jdou<br />
  jak tichý měsíc nad vodou.<br /></p>

  <p>Pět poschodí přešli,<br />
  v podkroví staví,<br />
  přes dveře zamčené,<br />
  přes proudy dřevěné<br />
  v bílých vorech se plaví.<br />
  V podkrovní jizbě u cíle jsou,<br />
  v jizbě, co haluzí světelnou<br />
  do noci prudce vyráží.<br />
  Že bylo jim u srdce těžko a zima,<br />
  do těl milenců vstupují s rukama sepjatýma,<br />
  do bílých těl, do bílých kaplí<br />
  k velikonoční oběti.<br /></p>

  <p>Milenci padnou si v objetí.<br />
  On horoucně zašeptá: Jak jsme tu sami!<br />
  Ona rozevře klín,<br />
  a po jeho ramenech bloudíc rukama holýma,<br />
  poznává, že nad svět větší je tělo, jež objímá,<br />
  a říká: Jsme sami,<br />
  sami, — sami —<br />
  a je nás tak mnoho!<br />
  &nbsp;<br /></p>
</body>
</html>
