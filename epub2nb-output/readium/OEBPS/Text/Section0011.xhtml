<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">BÁSEŇ MILOSTNÁ<br /></h2>

  <p>Řeklas mi, že jenom v očích tvých je celý svět,<br />
  že pro mě není nic, co leží mimo ně.<br />
  V tvých očích kvetou bílé jabloně,<br />
  oblaka plují,<br />
  ptáci zpívají a poletují.<br /></p>

  <p>Já ti věřím<br />
  a nevěřím.<br />
  S velikou bolestí oči tvé na kusy rozlamuji,<br />
  aby mě poznovu obrostly řetězem duhovým.<br />
  Pověz mi, má milá,<br />
  — když celý svět oko tvé objímá, —<br />
  proč jsi dopustila,<br />
  že dělník dnes ráno s lešení spadl<br />
  a před mýma očima<br />
  se zabil?<br />
  &nbsp;<br /></p>
</body>
</html>
