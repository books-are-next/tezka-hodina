<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">MIROGOJ<br /></h2>

  <p>Na záhřebském hřbitově, na Mirogoji<br />
  z očí se sloupla mi jižní sladká zem,<br />
  na záhřebském hřbitově tisíce křížů stojí,<br />
  ty jediné v očích svých udržel jsem,<br />
  ty kříže dřevěné, tak stejné, tak stejné,<br />
  jak stejná je smrt vojáků zabitých v boji.<br /></p>

  <p>Zdřevěnělé ruce, spoutané v zápěstí,<br />
  mě dovedly urvat a daleko unésti,<br />
  s armádou podzemní světem jsem mašíroval.<br />
  Do hrobů politých vápnem, nad nimiž jména zvadla<br />
  a zůstala jenom těla ve válce světové padlá,<br />
  hluboko, hluboko jsem se propadal,<br />
  a každý mrtvý se přitiskl ke mně jako hlas úpěnlivý<br />
  a každý mrtvý se ptal:<br />
  Pověz mi, živý,<br />
  proč jsem umíral?<br /></p>

  <p>Kořeny v květech mohou slunce uchopit,<br />
  mrtvý v živém se doví, proč pad,<br />
  pro krále, vlasti, pro vše je možno se bít,<br />
  ne pro všechno lze však umírat.<br />
  Ó mrtví z Rus, Němec, Čech a Francie,<br />
  v dlaně mé kladete dědictví hrobu a krve,<br />
  modlím se nad ním, ať v pěstích mých ožije,<br />
  ať na chléb a na víno vzkvétá,<br />
  a otázku vaši těžkou a slavnou jak zvon<br />
  co možno nejvýše v hrudi své zavěšuji,<br />
  z rozkazu božího živý s živými žít budu ji,<br />
  živou otázku vaši, — ó mrtví ze všech front světa!<br />
  &nbsp;<br /></p>
</body>
</html>
