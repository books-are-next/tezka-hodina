<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">KÁZÁNÍ NA HOŘE<br /></h2>

  <p>Já jsem řečník chorý,<br />
  ale ne mrtvý,<br />
  a toto jsou lesy a hory,<br />
  obec zelená,<br />
  na nebi sluncem stavěná,<br />
  aby v ní bydlel život veselý<br />
  těch, kteří ve světě bídou zemřeli<br />
  a po smrti ještě mrtví na něm prodlévají<br />
  v podobě mužů a v podobě žen<br />
  a na kamenných ryncích ostatky své prodávají<br />
  pod světlem voskových luceren.<br /></p>

  <p>Ten, kdo je živý,<br />
  ví, že svět musí být spravedlivý.<br />
  Neplačte, vrazi a opilé nevěstky,<br />
  že město vás živé na věky pochová,<br />
  nesakrujte, vojáci z krve a olova,<br />
  že kasárna o lásku neprosí.<br />
  Neboť:<br />
  každý má někde srdce, i když s sebou je nenosí.<br />
  Proto ty nejsi<br />
  voják,<br />
  nevěstka,<br />
  vrah, —<br />
  proto jsi smrk,<br />
  jedle<br />
  a modřín<br />
  a vy všichni bezejmenní chudáci z dědin a předměstí<br />
  jste na horách les, který roste do štěstí,<br />
  do štěstí čistého, tak jako zde kvete<br />
  v jehličí, hvězdy a jahody zakleté.<br /></p>

  <p>Bratři,<br />
  už skoro na nebe vzatí,<br />
  možná z vás budou svatí,<br />
  na nebe vstoupíte po oblacích<br />
  a zapomenete mrtvých z údolí.<br />
  Svaté nic nebolí.<br />
  Raděj se svatými nestaňte,<br />
  raděj tu s námi zůstaňte,<br />
  silnicí dolů sestupte, rozejděte se po celé zemi,<br />
  z vyhaslých očí vyrazte pryskyřnatými haluzemi,<br />
  svět pro sebe dobuďte v jednom vítězném šiku<br />
  vánočních stromků a dubových bojovníků.<br />
  Hurrá!<br /></p>

  <p>Mrtví na ulicích oživnou,<br />
  muziky ve vsi zahrají,<br />
  na cestách rozkvete kamení,<br />
  my sami budem si vráceni.<br />
  &nbsp;<br /></p>
</body>
</html>
