<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">SETKÁNÍ<br /></h2>

  <p>Má čistá milá,<br />
  třpytivá hvězdo nad jezerem,<br />
  noc je dnes těžká dokola kolem<br />
  jak mlýnský kámen na hrdle holém<br />
  a já jsem se propadl sem<br />
  až na dno ulice, kde v červených lucernách plane<br />
  podmořský maják pro lodě ztroskotané:<br />
  vinárna Finále.<br /></p>

  <p>První nevěstka přišla,<br />
  kávu mi přinesla,<br />
  druhá nevěstka přišla,<br />
  vlas mi pohladila,<br />
  třetí nevěstka mě políbila<br />
  a na tebe, má milá, podobná byla.<br /></p>

  <p>Tvůj obraz hluboko pod vodou viděl jsem,<br />
  třpytivá hvězdo nad jezerem,<br />
  tvé oči, tvé ruce a řas tvých lem,<br />
  tos byla ty, jen prostoupená šerem,<br />
  ale když ústa jsi otevřela,<br />
  to nebyl pták, co slétl z nich,<br />
  byl to proud boláků hnisavých,<br />
  co v těle už neměly místa.<br /></p>

  <p>Člověče, ženo,<br />
  má milenko čistá,<br />
  tvá podoba bolí a hrozně se ptá:<br />
  Kdo ví, zda život svůj žijeme sami,<br />
  kdo ví, zda hvězda nad hlubinami<br />
  z bahenních kořenů nevykvétá?<br /></p>

  <p>Na tebe myslím,<br />
  jež úsměv svůj žiješ,<br />
  na tu se dívám,<br />
  jež žije tvůj pláč.<br />
  Nevěstku líbám,<br />
  nechápe zač,<br />
  vždyť neví, že za tebe musí tu trpěti.<br />
  Ó, zda jsem měl dosti horoucí objetí<br />
  pro tuto ženu, má milá,<br />
  jež pro tvoje štěstí, pro naše štěstí<br />
  své štěstí utopila?<br />
  &nbsp;<br /></p>
</body>
</html>
