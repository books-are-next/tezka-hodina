<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">TVÁŘ ZA SKLEM</h2>

  <p>Kavárna „Bellevue“ je říše<br />
  stavěná z hudby, tepla a plyše,<br />
  z oken má vysoké, průhledné hranice,<br />
  které ji dělí od zmrzlé ulice.<br /></p>

  <p>Dnes jako jindy páni si za stoly sedli,<br />
  důstojní páni a vznešené dámy<br />
  ústa si probodli úsměvy, kravaty drahokamy<br />
  a v teple, hudbě a v plyši<br />
  noviny na oči posadili si,<br />
  aby přes tyto brejle z papíru viděli,<br />
  že svět je veselý, protože sami jsou veselí<br />
  v kavárně „Bellevue“.<br /></p>

  <p>Když tu tak seděli teple a ctihodně<br />
  s rukama vyžehlenýma,<br />
  tu stalo se, stalo, — ne zcela náhodně, —<br />
  že na okna sklenného tenounkou hranici<br />
  přitiskl tvář člověk, který stál v ulici,<br />
  výrostek zpola a zpola muž,<br />
  a pohledem ostrým a chladným jako nůž<br />
  prořízl okno a vbod se v tu nádheru,<br />
  v číše a valčík, v zrcadla pro milenky,<br />
  v břicha a teplo, franky a peněženky,<br />
  a zůstali v nich trčeti čepelí,<br />
  i když ty oči dvě zmizely.<br /></p>

  <p>Tenkrát se stoly staly<br />
  náhrobky mramorovými,<br />
  pohřbení šťastlivci se usmívali<br />
  mrtvolně mezi nimi,<br />
  sklepnící v šatech smutečních<br />
  z šedého kouře věnce nosili,<br />
  před okny žila ulice, bída a sníh,<br />
  za okny civěly mohyly<br />
  v kavárně „Bellevue“.<br /></p>
</body>
</html>
