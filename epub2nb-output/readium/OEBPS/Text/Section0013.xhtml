<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">SLOKY<br /></h2>

  <p>Sníh padá na město, na město zšeřelé,<br />
  v tvém oku roztává se v louže popele<br /></p>

  <p>a z věží hodiny jak panny zrazené<br />
  padají v náměstí, v jezero kamenné.<br /></p>

  <p>Jdeš tudy prvně sám se srdcem churavým,<br />
  a proto se ti zdá, že trpíš světem vším,<br /></p>

  <p>a zatím jsi to ty, jen ty a zčásti jen,<br />
  jenž hořem soukromým jsi kdesi poraněn.<br /></p>

  <p>Staň u zdí nádraží a poslyš vlaků hvizd,<br />
  jež vezou do světa lásku a nenávist,<br /></p>

  <p>a do všech usedni a slavnou silou hnán<br />
  se z místa bolesti rozjedeš do všech stran<br /></p>

  <p>po světě širokém, jenž nezná modřin tvých,<br />
  zápase v závratích a ranách propastných.<br /></p>

  <p>Své srdce přemoz tu, neb nejsi srdce jen,<br />
  tím, čím chceš vítězit, — sám nebuď poražen<br /></p>

  <p>a přemoz bolest svou a nepřežvykuj ji,<br />
  bys stále v boji byl a nikdy po boji.<br /></p>

  <p>Pak sníh, jenž na město se snáší zšeřelé,<br />
  jen bílým obkladem ti bude na čele<br /></p>

  <p>a z věží hodiny se s ptáky rozletí.<br />
  Neb bolest přemoci je víc než trpěti.<br />
  &nbsp;<br /></p>
</body>
</html>
