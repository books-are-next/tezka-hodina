<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 id="heading_id_2">BALADA O NENAROZENÉM DÍTĚTI<br /></h2>

  <p>Nejdřív se na sebe usmáli,<br />
  potom se do sebe zamilovali<br />
  u lucerny na nábřeží,<br />
  kde voda běží a běží<br />
  a lidé stojí, jako by odrazem světel na ni byli.<br />
  Nakonec se spolu políbili.<br /></p>

  <p>Milenci jsou lidé bohatí,<br />
  pokladů mají, že jich nelze vypočítati:<br />
  ruce, oči, prsa a ústa.<br /></p>

  <p>„Za město, má milá,<br />
  vede cestička bílá<br />
  a za městem hluboko v obilí<br />
  se zelené meze zrodily.<br />
  Tam poklady své spočítáme,<br />
  tam si je věrně odevzdáme,<br />
  aby nám neshořely<br />
  nebo neodletěly<br />
  jako ptáci<br />
  ohniváci.“<br /></p>

  <p>Za město šli a večer už byl,<br />
  o lásku nadarmo nikdo neprosil;<br />
  i mladí se smějí milovat,<br />
  i chudí se smějí milovat,<br />
  z lásky se člověk narodil,<br />
  za město šli a večer už byl.<br /></p>

  <p>Zprvu se bránila,<br />
  zprvu se bála,<br />
  nakonec se ale přece odevzdala.<br /></p>

  <p>Proč bych mu tělo své nedala,<br />
  tělo své z krve a života,<br />
  když jsem mu srdce už dala,<br />
  své srdce z krve a života?<br /></p>

  <p>Láska je žena a muž,<br />
  láska je chleba a nůž.<br />
  Rozřízl jsem tě, milá má,<br />
  krev teče mýma rukama<br />
  z pecnu bílého.<br /></p>

  <p>Když nohy domů se vracely,<br />
  daleko bylo od dveří k posteli,<br />
  když noc hoří, peřiny nehřejí,<br />
  té noci na srdci se jí<br />
  dětská ústa narodila.<br />
  Té noci plakaly čtyři holé stěny,<br />
  že těžko, těžko bude dát<br />
  hladovým ústům krajíc ukrojený.<br /></p>

  <p>Měsíc nad městem svítící<br />
  se třikrát naplnil a dvakrát has,<br />
  když potřetí hasl nad černou ulicí,<br />
  dětská ústa k srdci promluvila:<br />
  Maminko milá,<br />
  já jsem láska,<br />
  která by se ráda narodila!<br /></p>

  <p>Když to slyšela,<br />
  k milému běžela.<br />
  Pokojík jeho byl smutný a studený<br />
  jak těžká hlava mezi slabými rameny.<br /></p>

  <p>Když se to oba dověděli,<br />
  na pelest sedli.<br />
  Tiší byli, bledí byli,<br />
  k lásce a zabití sbírali síly.<br /></p>

  <p>„Dnes<br />
  naše srdce, milá má,<br />
  a ostatních srdcí tisíce<br />
  jsou jenom na půltu hospodské sklenice.<br />
  Stačí se zpíti zahořklým rtům.<br />
  Nalili krev jsme a vypili rum.<br />
  Statisíce lidí se milovalo,<br />
  žádné dítě se nenarodilo z nich,<br />
  — ni naše se nesmí narodit.<br />
  To není hřích,<br />
  to je jen bída.“<br /></p>

  <p>Slunce už nesvítí,<br />
  hvězdy už nezáří,<br />
  odešli k lékaři,<br />
  milenci dva.<br /></p>

  <p>Tam nevede cesta bílá a měkká,<br />
  tam se jde po schodech z kamene<br />
  a v čekárně se čeká,<br />
  dlouho a dlouho se čeká,<br />
  až dveře strašlivě zavřené<br />
  se otevrou pohledem žlutým a kosým<br />
  a řeknou: Prosím!<br /></p>

  <p>Lékař měl ruce z karbolu<br />
  a slova z ledu:<br />
  „Nemocné ženy léčit nedovedu,<br />
  spravuji jenom zlámané věci.“<br />
  Bluzičku svlékl,<br />
  prsty jí na prsa bubnoval<br />
  smuteční pochod.<br /></p>

  <p>Ó ženo,<br />
  slyšíš ten hlas,<br />
  co na prsou hořel ti?<br />
  Teď naposled zakřičel ještě.<br />
  Teď zhas.<br /></p>

  <p>On zatím stál,<br />
  u dveří, na prahu pokoje stál.<br />
  Však oči jej zradily a nestály s ním,<br />
  křečovitě kráčely za její bolestí,<br />
  za její bolestí, za vozem pohřebním,<br />
  kola skřípěla, podzimní vítr vál.<br />
  Udělal jsem to já?<br />
  Já jsem to udělal.<br /></p>

  <p>„Podej mi, můj milý, ruku,<br />
  až půjdem po schodech dolů.<br />
  Už nejsem statečná a budu plakati,<br />
  že z bohatství všeho<br />
  mně v kapse zbyla jen lahvička eumenolu,<br />
  že jsem jen rána<br />
  mrtvýma rukama dítěte zobjímaná.<br /></p>

  <p>Já nejsem žena,<br />
  já jsem hrob.<br />
  Dvě oči na mně stojí jak dvě svíčky,<br />
  co na podzim hoří za dušičky,<br />
  a nikdo se nade mnou nemodlí.<br />
  I žena chce svět lepší a jinačí<br />
  a žena jen pláče, když ruce na to jí nestačí“<br /></p>

  <p>Večer<br />
  mnoho milenců smutných je,<br />
  že to, co žít mohlo, nežije,<br />
  a mnozí ani smutní nejsou,<br />
  protože to nedovedou.<br /></p>

  <p>Slunce na zemi svítilo<br />
  a stromy zůstaly lysé,<br />
  lidé se na zemi milují<br />
  a láska nenarodí se.<br /></p>

  <p>Nenarodí se?<br /></p>

  <p><br /></p>
</body>
</html>
